---
title: Start mojego bloga i  pierwsze posty.
date: 2019-07-02 20:17:34
description: "Dzisiejszym tematem przewodnim są technologie z których korzystam podczas pisania swoich projektów. Moim celem na tą chwilę jest przybliżenie tego czym się zajmuję programując własne projekty i przede wszystkim dlaczego wybrałem te, a nie inne technologie? Pisząc obecnie posty mam zamiar po prostu przedstawić jakieś podstawowe informacje na mój temat i tego co robię."
image: "./images/office-1209640_1920.jpg"
slug: first
---

# Coś na dobry początek pisania o programowaniu.

Dzisiejszym tematem przewodnim są technologie z których korzystam podczas pisania swoich projektów. Moim celem na tą chwilę jest przybliżenie tego czym się zajmuję programując własne projekty i przede wszystkim dlaczego wybrałem te, a nie inne technologie? Pisząc obecnie posty mam zamiar po prostu przedstawić jakieś podstawowe informacje na mój temat i tego co robię.
Myślę, że to dobry wstęp. Jednak w najbliższym czasie na pewno będzie można liczyć na jakieś posty stricte związane z wiedzą techniczną.

## Trochę o mojej przeszłości programistycznej

Przechodząc do dzisiejszego tematu, na początek warto wspomnieć, że zajmuję się Front Endem.
W przeszłości pracowałem jako programista gier komputerowych i przez pewien czas pisałem projekty Back-Endowe w Pythonie, django. Front-End jest jednak czymś co mnie najbardziej interesuje i w wrześniu tego roku miną 2 lata jak zagłębiam się w tej dziedzinie. W przyszłości myślę, że będę chciał jednak nie tylko pisać projekty związane z Front-Endem ale też projekty Back Endowe, ale daję sobie jakiś czas nim zacznę się zajmować i jednym i drugim. Dziś mamy określenie na osoby, które zajmują się jedną i drugą działką czyli tzw. Full-Stack. Wiec zapewne za jakiś czas będę Full Stackiem, ale to przyszłość ;-)

## Dlaczego akurat Front?

Front daje mnóstwo okazji do napisania swoich aplikacji, które nie tylko dają możliwość zakodowania odpowiedniego działania mechanizmów, funkcjonalności etc. ale też mogą wyglądać, możemy dodawać animacje, które mogą zachwycać i strona wizualna jest tu równie ważna co strona samego działania aplikacji. Dla przykłady można podać choćby Google Sheets, które działa jak pakiet biurowy office. Wiadomo, że w wymienionym przypadku dużą część odgrywa też backend, ale to w jaki sposób jest wyświetlany arkusz kalkulacyjny, w jaki sposób jest zrealizowane sumowanie wartości, w jaki sposób jest zrealizowana komunikacja między przeglądarką użytkownika, a bazą danych za to wszystko jest odpowiedzialny Front End developer i właśnie z tego względu jest to takie kuszące. Pamiętam, że chciałem kiedyś pisać aplikacje desktopowe, ale, że programowałem w owym czasie w Pythonie to nie było w nim biblioteki, która mogłaby mi się przydać(swoją drogą PyQt jest dość słabe). Javascript możemy nie tylko wykorzystywać do programowania stron, ale też do programowania aplikacji natywnych (React Native, Native Script) albo właśnie desktopowych(Electron). Js daje mnóstwo możliwość choć na początku wydawało mi się zupełnie na odwrót.

## W jakich technologiach programuję

Jeżeli chodzi o język programowania to trudno nie używać na Froncie Javascriptu, no chyba że mówimy o Typescript, który swoją drogą jest transpilowany do JS. Jeżeli chodzi o odwieczny bój
bibliotek niezbędnych do pisania interfejsów użytkownika czyli React, Angular i vue to najbardziej z tej trójki interesuje mnie zdecydowanie Vue oraz React w drugiej kolejności. Z każdym z tych frameworków miałem styczność. Oczywiście programując projektyFront-endowe często wykorzystuję CSS i HTML od których na dobrą sprawę zacząłem przygodę z programowaniem w tym obszarze. Jeżeli chodzi o frameworki css to kiedyś korzystałem z Bootstrapa, ale szczerze powiedziawszy to częśćiej wolę pisać własne style nie korzystając z dobrodziejstwa frameworków. Od jakiegoś czasu też staram się wykorzystywać metodologię Bem w swoich projektach. Bem jest metodologią, którą można też postrzegać jako sposób tworzenia architektury samej aplikacji, myślę, że za jakiś czas pokuszę się o napisanie czegoś więcej na ten temat. Bem bardzo mocno przydaje mi się podczas pisania stylów. Wspominając jeszcze css to od pisania
stylów w czystym css wolę wykorzystywać preprocesor Sass, który sprawia, że pisanie stylów znów jest przyjemne i co najważniejsze style są bardziej czytelne i łatwiej jest się w nich połapać.
Często też korzystam z webpacka i dostępnych do niego wtyczek. Kiedyś często też korzystałem z
Grunta, który pomaga zautomatyzować pewne powtarzalne zadania. Jak każdy programista korzystam też z gita, który jest niezastąpionym narzędziem jeżeli chodzi o pracę z repozytorium.
Jako IDE kiedyś wykorzystywałem Webstorma, ale prawdę powiedziawszy wolę jednak Visual studio code i to z niego na ogół korzystam pracując. Różnych bibliotek jest trochę, ale za jakiś czas postaram się opisać nieco dokładniej jak z nich korzystać albo w jaki sposób mi się przydały. To by było na tyle.
