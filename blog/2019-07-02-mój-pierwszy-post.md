---
title: Start mojego bloga i  pierwsze posty.
date: 2019-07-02 20:17:34
description: "Trudno powiedzieć co mnie skłoniło do blogowania? Pewnie to że od zawsze lubiłem wyrażać swoje myśli, pragnienia
i nadzieje pisząc. Pisanie swoich dzienników z podóży zawsze sprawiało mi frajdę, zawsze będąc daleko od domu
spisywałem każdy pojedynczy dzień jaki przeżyłem"
image: "./images/sergei-akulich-457851-unsplash.jpg"
slug: first
---

Trudno powiedzieć co mnie skłoniło do blogowania? Pewnie to że od zawsze lubiłem wyrażać swoje myśli, pragnienia
i nadzieje pisząc. Pisanie swoich dzienników z podóży zawsze sprawiało mi frajdę, zawsze będąc daleko od domu
spisywałem każdy pojedynczy dzień jaki przeżyłem w nowym dla mnie miejscu. Kiedyś jako dziecko lubiłem
pisać artykuły, których później sekretnie strzegłem zamykając szufladę.
Blogowanie kojarzy mi się z wyrażaniem siebie i być może z tego powodu jest to dla mnie tak pociągająca perspektywa.
Pisanie postów daje mi możliwość opowiadania o swoich zainteresowaniach, o pasji i o tym co mi bliskie albo co mnie ciekawi.
Wychodzę w ten sposób z tzw. ciemnicy/ piwnicy i zaczynam się dzielić tym co umiem, swoim doświadczeniem, które może kiedyś
się komuś przyda, a może też poznać kogoś nowego. Szczerze powiedziawszy to pisanie postów na tego bloga sprawia mi tyle samo
radości co samo programowanie go, ustalanie jego wyglądu, funkcjonalności i możliwości jego rozbudowy. Ten blog jest o mnie,
będę pisał przede wszystkim o front endzie, ogółem o programowaniu, ale też będę zamieszczał swoje plany co do projektów
i przemyślenia o nich samych, czasem mogą też się zdarzyć myśli, które bardzo będę chciał tu przelać. Na samym początku chiałbym pisać regularnie posty, dwa razy w tygodniu. Czy mi się to uda?? Zobaczymy! Mam też plan by rozbudować bloga, ale to przyszłość. Już tutaj mogę być z sobą szczery i napisać, że będę jedyną osobą, która nie tylko będzie publikowała treści na bloga, ale też jedyną osobą, która je będzie czytała. Nie zostawiam sobie złudzeń. Jednak i tak uważam, że z perspektywy czasu to może zaowocować wieloma miłymi powrotami i zerkaniem na starsze posty. Już niedługo opiszę historię powstawwania tego bloga.
Tymczasem to by było na tyle.
